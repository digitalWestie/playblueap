<html>
<head>
<title>Water</title>
</head>
<body>
<5>	
<strong>Consumi di acqua e rischio carenza idrica</strong><p>
Prelievi e consumi di acqua<p>
Le infrastrutture acquedottistiche <p>
All’interno dell’area comunale di Bologna, il servizio acquedottistico risulta fortemente connotato da un contesto di “area vasta”, in quanto sono evidenti le opportunità e le necessità di collegamenti ed integrazioni, soprattutto in relazione alle fonti idriche di approvvigionamento. Il servizio acquedottistico serve una popolazione dell’ordine dei 760.000 abitanti e fattura volumi superiori a 65 Mm3/anno. 
Il sistema acquedottistico a servizio della città è suddivisibile nei due importanti settori:<p>
di approvvigionamento, eventuale potabilizzazione e adduzione delle portate;<p>
di distribuzione dell’acqua all’utenza.<p>
Il sistema primario è costituito da un sistema idraulico intercomunale (il sistema serve 32 comuni oltre ad altri 3 serviti parzialmente), si basa su una serie di opere di captazione da acqua profonde (captazione con pozzi dall’acquifero profondo) e superficiali (derivazione dal T. Setta), che vengono addotte ai due serbatoi principali di sistema, posti a Casalecchio e S. Lazzaro (80.000 mc), a mezzo adduttori generali serviti da centrali di sollevamento. Le acque captate e addotte dal sistema primario sono per la maggior parte (55%) dedicate al soddisfacimento dei fabbisogno idropotabile della città di Bologna. L’acqua potabilizzata viene immessa nelle reti di distribuzione, lunga complessivamente circa 820 km, dei quali il 64% risulta costituita da tubazioni in fibrocemento, il 13% da acciaio, il 17% da polietilene (PEAD), ed il resto da materiali di varia natura. Per quanto attiene ai serbatoi, la città di Bologna è dotata di 2 serbatoi di una media capacità: Villa Revedin per 4.000 m3 ed il serbatoio Vallescura per 10.000 m3, oltre ad altri piccoli serbatoi di compenso per un volume totale di altri 565 m3. Valutando che, in relazione ai consumi, circa il 55% dei volumi dei serbatoi Casalecchio e S. Lazzaro possono ritenersi dedicati alla città di Bologna, sommati i volumi dei serbatoi cittadini, si raggiunge un valore di circa 60.000 m3 disponibili che, per una città di circa 380.000 abitanti, significa possedere una riserva giornaliera pari a poco meno di 160 l/g/ab corrispondente cioè al fabbisogno medio giornaliero pro capite al netto delle perdite.<p>
<5.1.2>Previlievi<p>
Tre aree di captazione di acque sotterranee sono poste nell’area periferica di Bologna (Borgo Panigale e Tiro a Segno e Fossolo), mentre altre due sono localizzate in posizione più decentrata (S.Vitale e Mirandola). Complessivamente dai pozzi si estraggono annualmente circa 50 Mm3/anno.  La principale captazione da acque superficiali del sistema è quella della Val di Setta, capace di fornire mediamente 35-40 Mm3/anno. Le necessità complessive di approvvigionamento sono sensibilmente variabili nell’arco dell’anno, raggiungendo i 8.7 Mm3/mese per luglio e scendendo a 6.6 Mm3/mese a febbraio (mese peraltro di durata sensibilmente inferiore). Per l’acquedotto primario viene sfruttata la risorsa del Setta al limite delle capacità infrastrutturale e della disponibilità di risorsa; i volumi prodotti passano dai 4 Mm3/ mese per i mesi invernali e primaverili per scendere a meno di 2 Mm3/mese per quello di Agosto. I prelievi dal campo pozzi Fossolo e Mirandola (conoide Savena-Idice) seguono un andamento mensile regolare, allineato a quello delle necessità di approvvigionamento complessive dell’acquedotto; gli emungimenti dai campi pozzi Tiro a Segno, Borgo Panigale e San Vitale sono invece complementari agli approvvigionamenti dal Setta, risultando dell’ordine dei 2-3 Mm3/mese nei mesi invernali e salendo a oltre 4 Mm3/mese in quelli estivi.<p>
<5.1.3>Consumi<p>
Rispetto ai 94 Mm3 prelevati per alimentare il sistema acquedottistico gestito da Hera BO (circa 760.000 abitanti serviti), i volumi fatturati nel triennio ammontano complessivamente a circa 71 Mm3/anno, pari a circa il 75% dei prelievi complessivi.<p>
<img src="water/consumi_idrici.jpg"><p>
<5.1.3>Consumi<p>
Rispetto ai 94 Mm3 prelevati per alimentare il sistema acquedottistico gestito da Hera BO (circa 760.000 abitanti serviti), i volumi fatturati nel triennio ammontano complessivamente a circa 71 Mm3/anno, pari a circa il 75% dei prelievi complessivi.
<Tab. 10. Consumi idrici e fatturazione>
I consumi relativi al comune di Bologna rappresentano poco meno del 50% dei consumi complessivamente fatturati da Hera BO. 
Nel 2012 l’acqua prelevata e immessa in rete è stata pari a 43,2 Mm3, a fronte di 31,7 Mm3 fatturati (73%), pari ad un consumo complessivo di 225 l/ab/giorno, valore che mostra un calo tendenziale negli ultimi 10 anni  e che è inferiore del 15% rispetto a quello del 2003. Circa il 70% dei consumi, pari a 22,1 Mm3, è per uso domestico (scesi a 157 l/ab/giorno nel 2012, il 9% in meno rispetto al 2009), mentre il 22% è relativo agli usi commerciali, artigianali e industriali (7,1 Mm3).<p>
<img src="water/consumi_idrici_procapite_totali.jpg"><p>
<img src="water/consumo_domestico_procapite.jpg"><p>
<5.1.4>Prelievi irrigui<p>
I prelievi irrigui hanno un peso preponderante per quanto riguarda l’intero territorio della Provincia di Bologna: gli usi Agricoli e zootecnici rappresentano infatti il 53% del totale; i civili il 33% e gli industriali il 14%. Il settore agricolo provinciale consuma circa 72 Mm3/anno, a fronte di un prelievo che è circa il doppio. La quota maggiore dei prelievi avviene da acque superficiali locali (circa 120 Mm3/anno); 70 Mm3/anno provengono dal Po e circa 20 Mm3/anno vengono estratte dalla falda. A livello comunale, uno studio di Arpa relativo alle condizioni metereologiche relative all’anno 2012 ha stimato una potenziale necessità irrigua intorno ai  3.840.000 m3. A fronte di queste stime, i dati sui prelievi a fini agricoli relativi a consorzi di bonifica, acquedotto e pozzi privati danno un valore complessivo di circa 1.700.000 m3 :
<p>
Prelievi autorizzati al 2012 dal Servizio Tecnico Bacino Reno da pozzo per uso agricolo: 230.424 m3
<p>
Prelievi al 2012 da pozzo privato: 503.740 m3
<p>
Prelievi forniti dal Consorzio della Chiusa di Casalecchio al 2012: 520.000 m3
<p>
Prelievi forniti dal Consorzio della Bonifica Renana: 350.000 m3
<p>
Prelievi forniti da Hera (acquedotto) al 2012 come utenze agricole e allevamento: 115.069 m3
<p>
I due valori, pur distanti tra loro, evidenziano un peso piuttosto residuale dei prelievi ad uso agricolo relativi al territorio comunale che variano tra il 2% e il 5% del totale provinciale. È  necessario sottolineare che, pur rappresentando una frazione modesta dei consumi annui, gli usi agricoli sono concentrati nel periodo estivo, il più critico per le scarse portate superficiali e per la contemporanea crescita della domanda civile (in parte dovuta anche all’irrigazione di giardini, privati e in parte anche pubblici, che utilizza risorse dell’acquedotto civile). L’impatto degli usi irrigui sulla riduzione delle portate estive di fiumi e falde non può quindi considerarsi irrilevante.<p>
<5.1.5> Prelievi industriali<p>
Le necessità dell’industria bolognese sono state stimate intorno ai 5 Mm3 di cui circa 2,3 Mm3 da acquedotto (7% dei consumi acquedottistici complessivi). 
Le imprese potenzialmente più idroesigenti si collocano tra quelle del comparto manifatturiero. Secondo quanto emerge dal censimento 2011, nel comune di Bologna sono presenti 1.766 imprese manifatturiere che impiegano 18.104 addetti. Le industrie alimentari sono tra le più numerose (211), insieme a quelle di abbigliamento (217), e impiegano il 16% degli addetti. Seguono le attività di fabbricazione di prodotti in metallo (180) e quelle di stampa e quelle di fabbricazione di macchinari e apparecchiature. Queste ultime impiegano il 19% degli addetti. Sul territorio comunale sono presenti 5 grandi imprese con più di 500 addetti, 14 imprese che impiegano tra 100 e 500 addetti e altre 13 con 50-99 addetti.  
<p>
<img src="water/censimento_aree_industriali_2011.jpg"><p>
Uno studio di ARPA ER del 2008 (Approfondimenti sui prelievi della risorsa idrica e su ipotesi di razionalizzazione e risparmio) ha stimato in 3,5 Mm3 i potenziali prelievi delle industrie maggiormente idroesigenti presenti in territorio comunale (a cui si aggiungono 4,7 delle zone industriali limitrofe), di cui il 20% per scopi igienico sanitari e assimilati (0,7 Mm3). Il fabbisogno di acqua potabile è stato stimato in 1,8 Mm3, a cui si aggiungono 1,1 Mm3 provenienti dal riuso delle acque depurate (più eventuali specifici trattamenti), e 0,6 Mm3 di acqua prossima al potabile ma con qualche parametro superiore al limite (ad es. nitrati, carica batterica).
Sono state inoltre censite 22 aziende con approvvigionamento da acquedotto e consumi idrici > 10.000 m3 anno che consumano circa 1,5 Mm3: una grande azienda lattiero casearia consuma da sola 1 Mm3 di cui 90% da pozzo, mentre altre 8 aziende con pozzi privati estraggono circa  il 23% dei rimanenti 0.5 Mm3.<p>
<5.1.6>Perdite<p>
La differenza tra acqua immessa nella rete acquedottistica e quella fatturata è di circa il 25%, mentre le perdite reali stimate sono passate dal 17% del 2006 al 15% del 2010, in linea con l’obiettivo previsto dal PTA . Per l’areale HERA BO il Piano di riduzione delle perdite (2008) prevede prioritariamente la modellazione idraulica delle reti di adduzione e distribuzione. Si sta inoltre procedendo all’installazione e alla regolazione di valvole riduttrici di pressione che hanno la finalità di consentire il progressivo abbassamento delle pressioni di rete nelle distribuzioni del capoluogo provinciale. Attualmente le rotture segnalate o riscontrate nelle attività di ricerca delle perdite occulte sono registrate in opportuni database georeferenziati, con la finalità di disporre di una base dati adeguata per determinare i tassi di fallanza delle reti in relazione al tipo di materiale. Vengono inoltre effettuate campagne di ricerca delle perdite occulte che riguardano  circa il 12% delle rete ogni anno. Le perdite della rete irrigua provinciale sono invece estremamente elevate, essendo stimate nell'ordine del 59%, valore superiore alla media regionale (48%).<p>
<5.1.7>Gli accordi sull'uso delle acque superficiali durante i periodi di carenza idrica<p>
Sul Fiume Reno a valle della captazione di Hera per usi idropotabili si trova l’importantissimo nodo idraulico Navile-Savena Abbandonato, che alimentato dalle acque del fiume Reno tramite la Chiusa di Casalecchio, garantisce l’alimentazione per diversi usi sul territorio. L’acqua derivata dal Reno, attraverso i canali e le opere idrauliche del Consorzio della Chiusa viene restituita ai corsi d’acqua demaniali posti più a valle (Canale Navile), ma prima dell’immissione in tali corsi d’acqua viene utilizzata per scopi irrigui e di bonifica (Canale Ghisiliera e Canaletta Reno 75), di produzione di energia elettrica (Centrale Canonica e Cavaticcio) e per mantenere l’acqua fluente nei canali cittadini di scolo, per necessità storico culturali ed igienico-sanitarie. A Maggio 2012 la Regine Emilia Romagna ha emesso la Deliberazione 548 successivamente modificata con Delibera 840/2013, con cui, preso atto della complessità del sistema idraulico di Bologna, ha ritenuto opportuno razionalizzare la gestione della risorsa per i diversi usi. In primo luogo la Regione ha preso atto che nell’area in oggetto  sussistono le condizioni di cui alla D.G.R. n.1859 del 2006: aree che presentano deficit di bilancio idrico e per le quali esistono  le condizioni di applicabilità dell’art. 58 comma 4 del Piano di Tutela delle Acque che stabilisce che in tali areali il Servizio competente al rilascio delle concessioni d’acqua pubblica può autorizzare i concessionari a prelevare la risorsa idrica, per limitati e definiti periodi di tempo, derogando al rispetto del DMV, tenuto conto dell’andamento climatico degli ultimi anni e delle conseguenti variazioni pluviometriche. In relazione a tali condizioni si è configurato un assetto dei flussi idrici e dei rilasci (come allegato alla deliberazione di Giunta n. 840/2013) finalizzato a garantire l’ottimizzazione della ridotta risorsa disponibile per lo svolgimento delle pubbliche funzioni sopra richiamate. Si è ritenuto assolutamente prioritario dopo aver garantito l’uso potabile, garantire ai corsi d’acqua quali il Reno e il Navile un livello di risorsa teso a non pregiudicarne la vita e la qualità e, a seguire, sono stati tutelati gli altri usi pubblici, secondo i seguenti intervalli di portata:<p>
A per portate in Reno uguali o inferiori a 500 l/s è vietato qualunque prelievo;<br>
B per portate in Reno comprese tra 501 e 1300 l/s è autorizzata la deroga alla DMV di 1500 l/s garantendo comunque un deflusso minimo in alveo pari a 500 l/s. Dovranno essere prioritariamente garantite le esigenze ambientali, storico-culturali, igienico-sanitarie, col seguente ordine:<p>
1) Canale delle Moline;<br>
2) Canale del Cavaticcio;<br>
3) Ghisiliera (quota parte destinata ai Canali Riolo Bondanello e Venenta ed il resto lasciato defluire fino alla reimmissione in Reno);<br>
4) Reno 75 per il miglioramento delle condizioni ambientali del Savena Abbandonato;<br>
5) Canaletta delle Lame;<br>
6) Torrente Ravone.<p>
C per portate in Reno comprese tra 1301 e 3.100 l/s, fermo restando quanto riportato al punto 2), l’acqua potrà essere utilizzata anche per:<p>
1) gli usi irrigui connessi alla pubblica funzione di Bonifica e Irrigazione (esercitata attraverso il Consorzio della Bonifica Renana) tramite la risorsa che deve defluire nel Canale della Ghisiliera e quella lasciata defluire dal Canale di Reno nella condotta Reno 75;<br>
2) gli usi irrigui effettuati dal Consorzio della Chiusa di Casalecchio e del canale di Reno.<p>
D per portate in Reno comprese tra 3.101 e 8.000 l/s, si applicheranno le disposizioni dell’articolo 58, comma 4, del Piano di Tutela delle Acque e si procederà al graduale raggiungimento del Deflusso Minimo Vitale di 1.500 l/s con portata nel Reno di 8.000 l/s e l’acqua potrà essere utilizzata anche per l’uso idroelettrico nel Canale del Cavaticcio;<p>
E per portate in Reno comprese tra 8.001 e 17.700 l/s, oltre ai 1500 l/s di DMV, dovrà essere rilasciata in Reno, mediante i canali dello Scaricatore e della Ghisiliera, la portata complessiva di 2000 l/s per esigenze di tutela del corpo idrico.<p>
Il Gruppo tecnico inter istituzionale incaricato di verificare il buon funzionamento di tale regolazione ha inoltre evidenziato ulteriori proposte tecniche al fine di integrare la dotazione idrica del nodo idraulico in questione per affrontare i mesi di siccità senza penalizzare alcuna delle esigenze fin qui rappresentate. Si sono individuate le seguenti proposte:<p>
1) dare attivazione funzionale all’invaso denominato Reno Vivo, dotandolo delle  necessarie strutture accessorie per il corretto funzionamento;<br>
2) riattivare l’incile posto a monte della Chiusa di Casalecchio che a causa di una mancata manutenzione negli ultimi anni si è interrato e non consente più una corretta modulazione dei flussi in entrata al sistema;<br>
3) proseguire con l’infrastrutturazione necessaria a garantire l’approvvigionamento mediante il CER anche per la porzione di territorio agricolo oggi unicamente servibile dal Canale della Ghisiliera;<br>
4) aumentare il volume complessivo dei rilasci dal bacino di Suviana. Nel complesso si ritiene necessario che l’attuale volume di 8.000.000 m3 (di cui 3.000.000 per usi irrigui e igienico-ambientali e 5.000.000 per usi idropotabili) venga portato a 16.000.000, raddoppiando le rispettive dotazioni, anche alla luce delle mutate e ridotte esigenze di utilizzo ai fini idroelettrici dell’invaso da parte di ENEL;<br>
5) necessità di procedere allo studio e alla progettazione di un idoneo sistema di misurazione e di telecontrollo dei flussi idrici nei punti chiave del sistema.<p>
<5.1.8> Bilancio complessivo, criticità e scenari<p>
Riassumendo, a livello comunale si possono stimare i seguenti usi principali:<p>
Acquedotto: 35 Mm3 (di cui 2,3 destinati ad uso industriale)<p> 
Industriale: 2,8 Mm3  da captazioni autonome (oltre ai 2,3 serviti dall’acquedotto)<p>
Irriguo: 1,7-3,8 Mm3<p>
Dal punto di vista della sicurezza di fornitura all’utenza, il sistema acquedottistico evidenzia due principali elementi di debolezza: la mancanza di riserva idrica (serbatoi) e la mancanza di fonti alternative o di riserva (sostanzialmente esistono due fonti: la falda e il T. Setta). La portata captabile dal Setta dipende in grande misura dagli eventi meteorologici che precedono di alcuni giorni i tempi della captazione stessa. È nota a tale proposito l’insufficienza della risorsa di acque superficiali durante la stagione estiva, naturalmente se raffrontata con il fabbisogno idropotabile che è caratterizzato dai valori di punta nel medesimo periodo. Tale deficit è stato storicamente colmato attraverso un maggior prelievo da pozzi, portando al limite la loro possibilità di prelievo. Negli ultimi anni tale insufficienza è stata alleggerita con le integrazioni idriche provenienti dai bacini appenninici gestiti da ENEL (a mezzo di apposite convenzioni onerose da un punto di vista economico). Il piano di Conservazione (2008) ha evidenziato un bilancio idrico con un eccesso di prelievi dalle falde (12 milioni di m3/anno) ed il conseguente inasprimento del fenomeno della subsidenza. Per quanto riguarda le acque superficiali, la quantità di risorsa potenzialmente prelevabile dal T. Setta era originariamente stimata in 44 Mm3/anno. I volumi effettivamente prelevati, e potabilizzati dall’impianto Centro acque Setta, nel periodo 1997-2006, sono stati mediamente pari a 38 Mm3/anno, con valori massimi di 41 Mm3/anno e minimi di 35 Mm3/anno. A seguito della progressiva applicazione del DMV (volto a garantire il rilascio in alveo di maggiori portate, anche per diluire gli inquinanti e migliorare la qualità) i valori “storici” di approvvigionamento dal T. Setta verranno apprezzabilmente ridotti, fino a 27-31 Mm3/anno, con una riduzione media dei prelievi stimabile in circa 10 milioni di m3/anno. Dal quadro fornito emerge quindi la necessità – già nelle attuali condizioni climatiche – di ridurre i prelievi di 22 milioni di m3/anno. In seguito al cambiamento climatico, considerata la tendenza all’estensione dei periodi di assenza di pioggia in estate, la situazione è destinata ad aggravarsi, rendendo necessaria una ulteriore riduzione dei prelievi nel periodo estivo. Sulla base dei dati esistenti risulta impossibile fare una stima quantitativa della ulteriore riduzione dei prelievi, ma certamente la stima di 22 milioni di m3/anno è da ritenersi una soglia minima, che andrà ulteriormente incrementata. Tale riduzione dei prelievi riguarda un territorio ben più ampio del Comune di Bologna, che dovrà comunque contribuire, in particolare per gli usi civili per cui è largamente il principale utilizzatore. 
<5.2> Stato qualitativo e quantitativo delle acque sotterranee<p>
Gli acquiferi nell’area di pianura bolognese assumono un ruolo di primaria importanza nell’ambito della gestione delle risorse idriche sotterranee, alimentando i tre principali centri di approvvigionamento idrico comunale (Borgo Panigale, Tiro a Segno e S. Vitale), posti sul Conoide del Reno. I centri di pompaggio posti nei conoidi di Savena e Idice (Fossolo e  Mirandola) contribuiscono ulteriormente al prelievo ad uso potabile. Tali centri, gestiti da HERA S.p.A., forniscono circa la metà della risorsa idrica sotterranea. A differenza di quanto emerge dalla classificazione quantitativa (SCAS) dei singoli pozzi presenti nella conoide e nella limitrofa piana alluvionale del sistema Reno – Lavino, che sembra non denotare situazioni di criticità in termini di sostenibilità dei prelievi, l’analisi del fenomeno di subsidenza (collegato ai prelievi da falda) evidenzia una forte criticità complessiva dell’area. Maggiore coerenza fra i due tipi di informazione si riscontra invece nell’altra area problematica in termini di subsidenza e cioè nella conoide Savena-Idice. La depressione piezometrica del conoide del Reno, con soggiacenze pari a circa 50 – 55 m dal piano campagna, si trasmette anche su aree ampie circa 20 km, coinvolgendo anche altri conoidi limitrofi (Samoggia e Savena – Zena – Idice) nonché gli acquiferi superficiali, comportando una marcata “drenanza”, con trasferimento di volumi verso le porzioni profonde. Questo fenomeno comporta significative ricadute anche sullo stato qualitativo, con approfondimento di contaminanti verso le porzioni profonde. La marcata depressione piezometrica è da correlarsi agli elevati prelievi eseguiti. L’abbassamento si è verificato in particolare dagli anni ’50 agli anni ’70, a cui è seguita una stabilizzazione delle condizioni piezometriche; in contemporanea i prelievi per soddisfare le esigenze idriche del comprensorio bolognese si sono indirizzati sia verso risorse idriche superficiali che con l’attivazione di prelievi (inizi anni ‘80)  presso il Centro di Mirandola di Ozzano. Attualmente le condizioni piezometriche sono in lieve risalita per il conoide del Reno, mentre  per il conoide del Savena si riscontra una marcata depressione senza evidenti segni di risalita<p>
<img src="water/stato_quantitativo_delle_acque_sotterranee.jpg"><p>
<img src="water/stato_qualitativo_delle_acque_sotterranee.jpg"><p>
Per gli aspetti qualitativi, la contaminazione più rilevante deriva dalla presenza di composti organoalogenati o alifatici alogenati (tricloroetilene, tetracloroetilene, cloroformio, metilcloroformio, etc.) la cui presenza viene riscontrata sia nella falda superficiale posta nei primi 40 m che in quella profonda. Si segnala infatti che l’attività di monitoraggio svolta appositamente dal Comune di Bologna nel corso del 1999 e del 2001 ha evidenziato le potenziali aree fonte delle principali contaminazioni:<p>
Alte concentrazioni di ammoniaca nell’area nordorientale, dovuta prevalentemente a contaminazione naturale;<br>
Presenza di nitrati a macchia di leopardo per la falda superficiale, una minore presenza per la falda profonda;<br>
Elevata contaminazione da organoalogenati sia in falda superficiale (numerosi punti di monitoraggio) sia in falda profonda (pochi punti ad elevato prelievo idrico);<br>
Concentrazione di solfati piuttosto elevata, anche se sotto i limiti di legge, da imputarsi probabilmente a cause naturali.<p>
La contaminazione da nitrati risulta invece assai contenuta in quanto i valori medi nelle acque del Conoide del Reno mostrano valori di contaminazione inferiori a 25 mg/l, a fronte di una soglia di potabilità di 50 mg/l. Per quanto attiene i composti alifatici alogenati, la contaminazione prevalente è costituita da tetracloroetilene e in subordine tricloroetilene; i possibili processi produttivi che utilizzano tali prodotti sono assai numerosi e comprendono molte attività artigianali e industriali (lavasecco, sgrassaggio di metalli per verniciatura, etc.) i rilasci di prodotti sono da imputarsi a eventi probabilmente avvenuti alcune decine di anni fa, avvenuti probabilmente in aree a elevata, alta o media vulnerabilità. 
Le falde contaminate profonde sono sostanzialmente bersagliate in quanto richiamano ingenti volumi di acque dalle falde superficiali, ivi compresa la contaminazione presente. Le aree di “drenanza” (passaggio della contaminazione dalle falde superficiali alle profonde) sono confinate all’interno delle porzioni apicali del conoide del Reno, mentre le aree di potenziale contaminazione delle falde sono distribuite su un areale ben maggiore. Il prelievo e la conseguente depressione piezometrica genera alcuni aspetti per l’intera evoluzione della risorsa, che si può così sintetizzare :<p>
Il richiamo piezometrico si trasmette in senso laterale sui conoidi limitrofi e sulle parti distali dello stesso, laddove le acque presentano una contaminazione di origine naturale di ferro e manganese;<br> 
Le contaminazioni di origine antropica vengono naturalmente a convergere, trovando in tali punti di prelievo la destinazione definitiva;<br>
Le condizioni di richiamo idrico generano un trasferimento di massa tra le falde superficiali e le falde profonde, trasportando anche eventuali volumi di contaminante, rilasciato da attività antropiche;<br>
La subsidenza generata si estende per tutto il bacino del Reno.<p>
Le fonti di contaminazione per le acque sotterranee sono inoltre numerose ed elevate; attività industriali presenti o pregresse sono una “eredità” ambientale alquanto ingombrante. La mancanza di un definito polo industriale all’interno del tessuto urbano e la presenza all’opposto di numerose attività artigianali nel tessuto urbano rende problematica l’identificazione di aree fonte. I principali elementi fonte da segnalare sono numerosi e possono comprendere attività in essere, attività pregresse, tombamenti di ex cave, reti fognarie non a tenuta, nei suoi tratti pubblici e privati. Le vie preferenziali di propagazione degne di attenzione sono, oltre al complesso di falde superficiali, la presenza di pozzi, abbandonati e non, di opere fondali, di messe a terra nonché di altre opere interrate che evitano la presenza di intervalli acquitardi.
</body>
</html>