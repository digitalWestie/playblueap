<html>
<head>
<title>City planning and buildings</title>
</head>
<body>
<city_planning_and_buildings = urbanistica ed edifici = parte scelta 2.1.1 territorio urbanizzato e da urbanizzare>	
<strong>Uso del suolo e infrastrutture</strong><p>
Suolo urbanizzato e nuovi ambiti di trasformazione e/o insediamento<br>

Territorio urbanizzato e da urbanizzare

<p>Il territorio urbanizzato del Comune di Bologna è passato dai 19,35 Km2 del 1951 ai 47,74 Km2 del 2003 (di cui 4,25 rappresentano la città antica murata), pari al 34% dell’intera superficie comunale. In 50 anni il suolo urbanizzato è cresciuto mediamente di oltre il 200%, andando ad occupare per circa 20% il terreno pianeggiante ancora disponibile.</p>
<p>
La fase di grande e veloce espansione della città comincia a rallentare all'inizio degli anni '90, con l'affermarsi di nuove politiche rivolte a qualificare diversamente l'uso del suolo in un processo di sempre minore consumo di territorio rurale a fronte di una ristrutturazione interna della città.</p>
<p>Se dal 1981 al 1989 si rileva un incremento del territorio urbanizzato di circa 562 ettari con una media di circa 70 ettari l'anno (confrontabile con la media di 68 ettari l'anno del decennio 1971-1981), nei 14 anni dal 1989 al 2003 il consumo medio annuo è calato a una media di circa 19 ettari l'anno, con un consumo di 272 ettari nei 14 anni.</p>
<img src="city_planning_and_buildings/evoluzione_del_consumo_di_suolo.jpg">
<br>
Nel Piano Strutturale Comunale (Tavola 1) gli Ambiti del territorio urbano strutturato (Ambiti storici, Ambiti pianificati consolidati, Ambiti in via di consolidamento, Ambiti consolidati di qualificazione diffusa, Ambiti da riqualificare) e quelli ancora in via di strutturazione (Ambiti in trasformazione, Ambiti di sostituzione) rappresentano una porzione di territorio pari a 65,63 Km2 (47% della superficie comunale) La superficie occupata da Ambiti destinati a nuovi insediamenti è invece pari a 4,05 Km2, che corrisponde ad un incremento del territorio urbanizzato del 6%.
Nel Piano Strutturale Comunale (Tavola 1) gli Ambiti del territorio urbano strutturato (Ambiti storici, Ambiti pianificati consolidati, Ambiti in via di consolidamento, Ambiti consolidati di qualificazione diffusa, Ambiti da riqualificare) e quelli ancora in via di strutturazione (Ambiti in trasformazione, Ambiti di sostituzione) rappresentano una porzione di territorio pari a 65,63 Km2 (47% della superficie comunale)
La superficie occupata da Ambiti destinati a nuovi insediamenti è invece pari a 4,05 Km2, che corrisponde ad un incremento del territorio urbanizzato del 6%.<br>
<p>
<*** nota il paragrafo qui sopra è doppio sia nella presentazione in pdf che in word nella parte in pdf l'errore è a pagina 28 dopo la tabella evoluzione del consumo del suolo mentre nel file in versione word l'errore è a pagina 32 ***>
Popolazione e densità territoriale<br>
La densità della popolazione residente nel Comune di Bologna è in media superiore ai 2.700 ab/km2, con zone in cui la densità è decisamente più elevata (maggiore di 10.000 ab/km2), le quali corrispondono agli ambiti storici e consolidati (zone Galvani e Murri - quartiere Santo Stefano, zona Irnerio - S.Vitale, zona Malpighi-Saragozza, zona Marconi-Porto) e aree meno densamente abitate (inferiore a 1.000 ab/km2), come la zona prevalentemente agricola di Borgo Panigale nel quartiere omonimo, e la zona collinare di Colli nel quartiere S.Stefano.<p>
Territorio urbano da strutturare <p>
Il territorio urbano da strutturare è formato da tre diversi ambiti<p>

Ambiti per i nuovi insediamenti: parti del territorio oggetto di trasformazione intensiva per nuova urbanizzazione per l'espansione del tessuto urbano.
<p>
Ambiti di sostituzione: la trasformazione intensiva deriva invece da processi di "sostituzione di rilevanti parti dell'agglomerato urbano".
<p>
Ambiti in trasformazione: sono stati approvati (o adottati, oppure in qualche modo avviati) nuovi strumenti urbanistici preventivi, ancora in attuazione del Prg vigente.
<p>
<img src="city_planning_and_buildings/piano_strutturale_comunale.jpg"><p>
Le porzioni di territorio urbanizzato per le quali nel PSC di Bologna vengono previste le trasformazioni più rilevanti sono gli "Ambiti di sostituzione", costituiti da parti di territorio nelle quali la trasformazione intensiva avviene modificando radicalmente l'esistente. Si tratta di Ambiti tutti a destinazione mista e quindi caratterizzati dall'adeguata compresenza di residenza e attività sociali, culturali, commerciali e produttive con essa compatibili: fra essi si possono citare i Prati di Caprara (superficie 440.000 m2) e l'Ex Scalo Ravone (superficie 320.000 m2), ubicati nella zona nord occidentale della città.È importante inoltre segnalare l'attività in corso per la formazione di una variante al Piano Operativo Comunale (POC) sulla base della delibera del Consiglio Comunale su indirizzi e procedure per la  presentazione di manifestazioni di interesse ad interventi da comprendere nel “Programma per la qualificazione urbana” , approvata nel marzo del 2012. Una prima valutazione delle risposte ricevute ha evidenziato l’idoneità di oltre 50 manifestazioni d'interesse, conformi agli indirizzi formulati dal Consiglio Comunale. Il programma, nel suo insieme, ha l'obiettivo di promuovere la rigenerazione di aree con immobili non utilizzati compresi entro il Territorio urbano strutturato, come definito dal PSC, attraverso il recupero e la riqualificazione del patrimonio edilizio esistente o la sua sostituzione. L’Amministrazione Comunale ha fissato alcuni obiettivi da perseguire nel “Programma per la qualificazione urbana”:<p>

1) recupero e riqualificazione urbana finalizzati ad un minore consumo di suolo, che favoriscano la formazione di un ambiente urbano ad elevate prestazioni, con l'obiettivo di miglioramento ambientale, tramite le seguenti misure:
<p>
a) riduzione dell’impermeabilizzazione delle aree interessate
<p>
Gli interventi devono comportare una significativa riduzione dell'impermeabilizzazione dei terreni sui quali si interviene, perseguendo l'obiettivo della riduzione dei carichi idrici sui recettori naturali o artificiali interessati e del miglioramento del microclima urbano attraverso l'attenuazione del fenomeno dell'isola di calore nel periodo estivo. Il progetto dovrà dimostrare il raggiungimento di livelli prestazionali significativamente alti compatibilmente con le condizioni specifiche dell'intervento. 
<p>
b) contenimento dei consumi energetici dei nuovi edifici o di quelli recuperati
<p>
Gli interventi devono contribuire a realizzare un ambiente urbano ad alte prestazioni energetiche, caratterizzato da bassi consumi e dalla utilizzazione di energie rinnovabili. In particolare si considera fondamentale il raggiungimento di livelli prestazionali particolarmente elevati per quanto riguarda i consumi dell'edificio. 
<p>
c) Sicurezza degli edifici e del contesto urbano
<p>
Con l’obiettivo di realizzare un contesto urbano caratterizzato da un elevato livello di sicurezza sismica e ambientale, l'intervento, oltre a garantire – come da normativa - i dovuti livelli di sicurezza degli edifici nuovi, deve garantire l’adeguamento sismico degli edifici eventualmente recuperati, la completa eliminazione e smaltimento di eventuali parti di edificio contenenti amianto e la bonifica di suoli eventualmente contaminati da usi pregressi dell'area.<p>

2) riqualificazione e valorizzazione dello spazio pubblico e incremento delle dotazioni territoriali, con l'obiettivo di miglioramento delle dotazioni utili alla partecipazione ed alla vita pubblica, tramite le seguenti misure:
<p>
a) riqualificazione e valorizzazione dello spazio pubblico;
<p>
b) incremento delle dotazioni territoriali a servizio delle parti di città interessate alla qualificazione;
<p>
c) produzione di edilizia residenziale sociale.
<p>Popolazione e densità territoriale<p>
La densità della popolazione residente nel Comune di Bologna è in media superiore al 2.700 ab/km2, con zone in cui la densità è decisamente più elevata (maggiore di 10.000 ab/km2), le quali corrispondono agli ambiti storici e consolidati (zone Galvani e Murri - quartiere Santo Stefano, zona Irnerio - S.Vitale, zona Malpighi-Saragozza, zona Marconi-Porto) e aree meno densamente abitate (inferiore a 1.000 ab/km2), come la zona prevalentemente agricola di Borgo Panigale nel quartiere omonino, e la zona collinare di Colli nel quartiere S.Stefano.<p>
<img src="city_planning_and_buildings/densita_della_popolazione_per_zona.jpg"><p>
<img src="city_planning_and_buildings/densita_popolazione_anno_2011.jpg"><p>
Uso del suolo<p>
La carta dell’uso del suolo  del Comune di Bologna evidenzia come, tra gli usi, spicchino le aree artificializzate (aree residenziali, industriali ed estrattive), intercalate dalle “aree verdi non agricole” (verde urbano, aree ricreative attrezzate, etc.), le quali rappresentano nel complesso il 54,5% del territorio. Il tessuto urbano, consolidato in una tipologia relativamente compatta tra il centro storico e l’asse tangenziale-autostrada, si dirada gradualmente sfrangiandosi, oltre l’asse tangenziale, in grossi comparti produttivi e commerciali di recente realizzazione. <p>
<img src="city_planning_and_buildings/uso_del_suolo_2008.jpg"><p>
Per quanto riguarda le aree agricole (33% del territorio), dalla carta dell’uso del suolo emerge una netta distinzione tra la collina e la pianura. In pianura prevale il seminativo che, nelle aree ad ovest, è diffusamente intercalato dalla coltivazione di legnose agrarie, prevalentemente vigneti e frutteti, che, invece, si pratica sporadicamente nella pianura ad est. L’insediamento sparso, residenziale e produttivo, è piuttosto diffuso, intercalato da piccoli nuclei residenziali, sia storici, sia di nuova realizzazione. La collina rappresenta la vera e propria area naturale di Bologna. Una prima fascia, prossima al centro urbano, è caratterizzata da insediamenti più o meno radi, mentre oltre questa fascia antropizzata, gli usi del suolo in collina sono vivacemente articolati tra seminativi, boschi e prati, sempre più inframmezzati, nelle aree “di contatto” con la città e, mano a mano che ci si avvicina al limite comunale sud, da aree naturali, aree con vegetazione rada o assente, e ancora da prati non destinati al pascolo. Come per la pianura, anche in collina è diffuso l’insediamento sparso, prevalentemente residenziale, con piccoli nuclei attestati lungo le strade. I territori boscati e gli ambienti naturali coprono più dell’11% del territorio comunale e sono caratterizzati prevalentemente da aree boscate (5,6%) e aree con vegetazione arbustiva ed erbacea (4,7 %). Dal confronto tra l’uso del suolo, tra il 2003 ed il 2008, si evidenzia un incremento delle aree artificializzate a scapito delle superfici agricole (seminativi, colture permanenti e zone agricole eterogenee), ad eccezione dei prati stabili che registrano un incremento nel periodo considerato. Infine, i territori boscati e gli ambienti semi-naturali non registrano complessivamente variazioni significative, ma si può osservare l’aumento percentuale delle zone boscate dovuta alla naturale evoluzione verso il bosco degli incolti e degli arbusteti.<p>
<img src="city_planning_and_buildings/variazione_uso_del_suolo.jpg"><p>
Infrastrutturazione del territorio <p>
Canali artificiali<p>
L’idrografia di Bologna – la cui area urbana è collocata per lo più nella piana alluvionale tra Reno e il suo affluente Savena – è caratterizzata dalle reti idriche artificiali costruite storicamente per fornire acqua ed energia idraulica alla città. Il Canale di Reno deriva dal fiume omonimo attraverso la Chiusa di Casalecchio e percorre la parte occidentale della periferia urbana, il Canale di Savena deriva dal Torrente Savena alla Chiusa di San Ruffillo e si estende nella parte orientale. I due canali, portandosi nel centro storico, si diramano in un complesso ed esteso reticolo di canali tombati che provvedono allo smaltimento delle acque meteoriche del territorio urbano oltre che a drenare le acque di piccoli rii e torrenti collinari. Tale rete di canali distribuisce poi l’acqua verso la pianura bolognese ed in particolare al Canale Navile e al Savena Abbandonato ed al reticolo dei canali di bonifica alimentati da entrambi.
Nel tratto urbano, i canali sono spesso interessati dalla presenza di scaricatori di piena della pubblica fognatura ed alcuni, a causa della progressiva urbanizzazione del territorio, sono stati a tratti trasformati in pubblica fognatura con il tombamento e la realizzazione di soglie artificiali che hanno la funzione di deviare tutta la portata in tempo secco ai collettori fognari principali e quindi alla depurazione.
<p>
Reti di trasporto <p>
La rete di trasporto pubblico di Bologna è formata da 43 linee urbane e 15 suburbane  che si estendono complessivamente per circa 461 km, di cui circa 60 km sono coperti da 4 linee filoviarie. Le reti interessate da corsie preferenziali sono circa 30 km, pari al 6,5% dell’estensione totale. 
Gli autobus che effettuano servizio urbano sono in tutto 432, di cui 149 alimentati a metano e 37 elettrici o ibridi, a cui si aggiungono 46 filobus. La percentuale di autobus circolanti dotati di aria condizionata è passata dal 45% nel 2006 al 61% nel 2011, con un trend costante di aumento. 
Le reti a supporto della cosiddetta “mobilità dolce” (pedonale e ciclabile) è formata da 120 km di piste ciclabili, di cui 81 km in sede propria e 12 all’interno di aree verdi, a cui si aggiungono 9 km di strade con limite di velocità a 30 km/h e 10 km di strade pedonali.
La figura 16 illustra la mappa delle piste ciclabili (segnalate in verde) e delle corsie preferenziali (segnalate in rosso) presenti sul territorio comunale.<p>
<img src="city_planning_and_buildings/pista_ciclabile_e_corsie_preferenziali.jpg"><p>
Reti energetiche<p>
La rete di trasmissione dell'energia elettrica presente sull'intero territorio del Comune di Bologna si sviluppa in linea aerea per circa 90 km e in cavo interrato per circa 30 Km.
Le linee elettriche ad Alta Tensione trasportano l'energia elettrica alle Cabine Primarie che si occupano di distribuirla agli utenti finali tramite la rete a Media e bassa tensione.
La rete di trasporto in alta tensione non solo fornisce energia elettrica alle utenze civili ed industriali ma molto rilevante è anche la parte di rete dedicata al funzionamento della rete ferroviaria sia per trasporto di persone sia per trasporto merci.<p>
<img src="city_planning_and_buildings/rete_distribuzione_energia_elettrica.jpg"><p>
</body>
</html>